# -*- mode: mandoku-view; -*-
#+TITLE: 韋齋集
#+DATE: 2015-09-12 00:30:21.899491
#+PROPERTY: ID KR4d0171
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB08n0683-003韋齋集-卷三.
<pb:KR4d0171_SBCK_003-1a>¶
&KR0330;齋集卷之三¶
　　　　　　　　　　　新安朱松喬年¶
　　古詩¶
　　　三月十日逰報國院小軒頗幽勝為名曰雙¶
　　　淸仍書此詩¶
千峯收宿雨坐見空翠滴携笻出城隅試此腰脚力¶
竹隂穿窈窕僧戸扣岑寂小軒淸樾底磐礴聊自適¶
闖然見幽禽百囀深㧞隙即此與晤歌絶勝眼前客¶
幽懷層冰結屭贔不可釋忽如散春風囬首無處覔¶
天逰失六鑿真觀了千息乾坤鼎鼎中指馬坐可一¶
<pb:KR4d0171_SBCK_003-1b>¶
不知雙清老何者為心迹持問跏趺人首肯復靣壁¶
山烟明欲合歸舸兀深碧此心除溪月冋冋誰復識¶
　　　次韻謝綽中逰報國寺詩¶
掩關味詩書靑簡亦巳槁相携出東城及此風日好¶
僧簷覆谿渌共取一尊倒眷此松桂隂不接車馬道¶
慇懃玩流光齒髪行且老諸公奠九鼎帝室欣再造¶
優逰容我軰放浪事幽討念君東山姿文字富天藻¶
風期在經綸彈冠苦不早寧知如子雲白首太玄草¶
　　　丁未春懷舎弟時在京師¶
狂虜送死河南北王事遥憐弟行役胡命須&KR0119;魚在¶
<pb:KR4d0171_SBCK_003-2a>¶
鼎宫軍低囬鷙將擊渇聞天語十行札尤覺家書萬¶
金&KR0033;何時同秉江上犂萬里農桑吾願畢¶
　　五言雜興七首¶
　　　一¶
側席憂宗周&KR0018;痾頭岑岑又傳衢梁盗弄兵保山林¶
渇聞平虜詔蟄户䟦雷音欲舞恨䄂短諸君獨何心¶
　　　二¶
黄香卧講肆日蕪五畝園兒誦聲九雛未厭咽耳喧¶
古来避世士或𨼆車馬門云何北窻底黙黙對幽諼¶
　　　三¶
<pb:KR4d0171_SBCK_003-2b>¶
聖門出嵩岱領畧千兵岑乆矣暖姝子蠧魚槁書林¶
曾參一唯後曠古沈此音願君同鑚仰滿我&KR0004;地心¶
　　　四¶
丹白春事了灌木忽暗園卷書護岑寂幽鳥時一喧¶
起携無事酒徃扣常𨵿門豈無素心人之子不可諼¶
　　　五¶
讀書評世故自許了無猜忽然撫機㑹徃徃鑿柄乖¶
時難旣可歎道大未易涯歸来卧看屋吾意亦悠哉¶
　　　六¶
湛湛天宇淸宛宛穹脊白投&KR0055;得僧窻千嶂𠋣蒼壁¶
<pb:KR4d0171_SBCK_003-3a>¶
開卷與晤言炷香伴岑寂獨將萬里心收歛入尋尺¶
　　　七¶
身䡖客巳去睡美體新浴南風吹好句歷歷韻松竹¶
雖云天耳聽擬以幽夢續不辤舉似人恨汝心眼肉¶
　　　逰西峯院留別友人¶
兀兀掩𨵿坐后土冐泥塗繁隂忽披猖懷哉歎離居¶
眷我二三子共此一日娯欣然忘華陋意行非始圖¶
圍竹粉黏帶弄泉雲遶&KR0322;共睹羊山祺不釣温水魚¶
野色一以暝歸舟相與拏豈無軟脚酒新熟不用沽¶
急景棄尺壁中原睠丘㙤丈夫患不免低囬竟何如¶
<pb:KR4d0171_SBCK_003-3b>¶
安能逐兒軰飛翔争腐餘但憂着鞭子滯留嘲賈胡¶
　　　飲梅花下贈客¶
憶挽梅花與君別終年夢掛南臺月天涯谿上一尊¶
酒依舊風巵舞香雪髙情絶艶兩無言玉&KR0327;冰灘自¶
幽咽却憐造物太多事更要和鼎調人舌浮生蹤跡¶
風花裏䑕壌珠宫孰優劣且當醉倒此花前猶勝相¶
思&KR0009;愁絶¶
　　　次韻和呉駿卿¶
學道日巳媮干時心同&KR0568;同懷能幾人俛仰風雨散¶
晚得呉王孫抱釁戢髙翰由来淸廟質不賦白石爛¶
<pb:KR4d0171_SBCK_003-4a>¶
笑我塵土中坐受㣲粟絆新詩中音㑹天律度絃管¶
未能載酒問但作焚硯歎况聞翻貝葉一悟了真幻¶
文章廼兒劇安用黒白判何時商畧此得酒不待勸¶
　　　求道人自尤溪来三山出示同徐侯逰龍門¶
　　　洞長篇因次其韻濟之時以檄走諸隘¶
阿㳺陸沈乆亦復太癡絶未成安一枝况乃辦三穴¶
唯餘愛山意如水必東折首䑕今幾年顧影愧瓊玦¶
那知龍門客塵底抱𨵿闑虚簷日偃仰蒼壁對横㙞¶
柱藤危蹬響濯足細泉潔束薪取竒觀滴乳當嘉設¶
摩挲石蜿蜒信矣𦒿舊說歘疑卷風雨凛&KR0002;踐冰雪¶
<pb:KR4d0171_SBCK_003-4b>¶
遠追神淸逰復作武陵別能詩有老休聯句嫓前哲¶
相逢快吟哦亹亹霏鋸屑三山今入手瀛海僅可啜¶
﨑嶇走林谷王事煩此傑擬結汗漫期更待搀搶㓕¶
　　　呉駿卿&KR0009;示和黄元廣詩多及古人為已之¶
　　　學輙復次韵資一大笑兼簡元廣¶
四物覔安心駕言無停驅忽然休歇去本自一物無¶
那於前後際而有新故吾知津恨未逹敢以偷自愚¶
　　　又¶
君居泥自蔽隣客旅兩足詩成各超然不復念瓶粟¶
應憐市門客俯仰對流俗出言不嫵媚人瞋大於屋¶
<pb:KR4d0171_SBCK_003-5a>¶
　　　又¶
我生非瓠𤓰於世豈無情望道渺未見諒知&KR0018;平生¶
將求挃挃穫奈何鹵莾耕饑壤聽造物吾願乃秋成¶
　　　次韻鄧天啓逰南國¶
秋犬吠夷門誰能拊其背懷安壯士羞竊食替操耒¶
無由一當虜鬰鬰嚼齒碎故人何自来適與芳時對¶
笑我塵土中勃窣守闤闠城南出携手遠取韓孟配¶
心期汗漫逰目極泬寥内舞雩追㸃也峴首畧湛軰¶
豫愁君興䦨復遣我心憒歸来疑夢㫁清境皎不昧¶
哦君斜川詩汲井沃枯肺願言薦淸廟勿賦風雨晦¶
<pb:KR4d0171_SBCK_003-5b>¶
　　　徐侯以詩送山藥次韻¶
山中白玉延貴壓梁宋價筠藍出輪囷了不煩造化¶
因傳競病句中的&KR0002;神射頗念坐稳人鞍馬乆不跨¶
谿橋梅欲動玉雪短枝亞何當仝嚼蕊一醉山月下¶
　　　次韻酬求道人¶
聽君話匡廬風月妙無價罏峯忽在前俛仰疑幻化¶
新詩未出䄂光怪炯如射懸知得力處島可不足跨¶
家山為誰留鐺粥香䆉亞我亦懷秋江波淸鴻鴈下¶
　　　求道人示詩粲然有江湖間道人風味盖嘗¶
　　　得句法於東溪可今以其韻作詩送之時將¶
<pb:KR4d0171_SBCK_003-6a>¶
　　　如瑞峯期朝夕還吉祥云¶
&KR0746;可湓江濵覔句&KR0018;光價君為東溪客伏鵠資妙化¶
想見箭鋒機相拄不停射伽陀入三昧湯史欲凌跨¶
&KR0330;齋語淸夜挂月松偃亞他年約相逢禪榻慎勿下¶
　　　贈永和西堂道人宣和癸卯十有二月中休¶
　　　日¶
蒼山抱岑寂丈室掩虚白道人塵機㫁宇宙一西壁¶
是心如焦穀浩刼永枯寂一句從誰聞投老承此力¶
相逢不相問未省誰主客咄去真俗人胡為来役役¶
　　　彦時過永和見和拙句輙復次韻以發一笑¶
<pb:KR4d0171_SBCK_003-6b>¶
老諗不下&KR0451;胷次紛黒白弥明亦強項得句鼾&KR0018;璧¶
相逢復何事一笑萬慮寂新詩追舊韻俯仰見筆力¶
何時折鐺傍鼎坐無主客區區竟何&KR0024;斗粟真自役¶
　　　甲辰七月二日宿永和寺用舊詩韻¶
湛湛天宇淸宛宛穹脊白投深得僧窻千嶂𠋣蒼壁¶
開卷與晤言炷香伴岑寂了無魔嬈夢皎皎知道力¶
鳴珂緑槐影想見下朝客笑我守呉門心形等相役¶
　　　寄陳蹈元¶
我生少所可靡靡世一律如君素心人指不三四屈¶
乆與宵人逰歸卧常自失效尤起媮心阿意増美疾¶
<pb:KR4d0171_SBCK_003-7a>¶
低囬強酬酢髙論形敢出緬懷叅同子蚤入伊洛室¶
聞道旣先我論詩又竒崛縦橫談天口卓犖扛鼎筆¶
勝我何足云論交敢自必桓公肯見規寡過行有日¶
書来約過從一笑彼蕭瑟新凉宜燈火永夜勘書帙¶
豈無一尊酒少促軟語𦞃更呼小叢歌未怕官長詰¶
跂予占&KR0016;氣千嶺秋囬鬰着鞭及清境灔灔月華溢¶
　　　次韻張漕茶山喜雨¶
天公積憤何曾雪遑恤茶工貪&KR0259;擷無聊桃李困遲¶
暗白蔫紅飛亂擷誰䟽天漢下穹窿苦厭風霾昏嵽¶
㟫行臺使者掃雲手釃酒叢祠拜靈蕝歸来一雨動¶
<pb:KR4d0171_SBCK_003-7b>¶
三日溝壑遺民起垂絶豈唯槍旗各呈露更喜筍蕨¶
争芽茁明朝擊鼓萬指集雲蹬携籝穿曲折紅塵一¶
&KR0016;天容開顧渚蒙山坐銷歇帝觴甞罷思苦口公如¶
子牟心魏闕金鑾諌舌夜生塵囬首山中記同啜¶
　　　沙谿口望梨山¶
衆山如連環平野忽呀口孤峯挿&KR0055;雲氣壓萬培塿¶
區區何足傑落落終自&KR0018;我行淸谿曲鶴立𠋣笻乆¶
拂衣竟何時塵土坐自垢長梯弄玉井竒字窺岣嶁¶
心知不能去照水顔甲厚永懷山中人獨立誰與友¶
神交解此意長嘯震林阜¶
<pb:KR4d0171_SBCK_003-8a>¶
　　　&KR0009;仁王求首座¶
片帆西借東風力囬首三山春一色何人孤嘯月中¶
聞知是無塵岩上客風山武夷之宗支千岩萬壑帝¶
所規天憐傲吏賜我履恨不與子相諧嬉問法年來¶
定成市藤蔓遥知&KR0482;衣&KR0209;手攀荔子約同甞絶勝林¶
間啄殘柿¶
　　　汪彦允見和約逰東山作荔枝次韻¶
天工傾倒不餘力唯有荔枝香味色君家桃李要爭¶
妍腸㫁鬂絲禪榻客書生甕𦵔天所支煮茗誇妓非¶
良規腹飢眼寒君不忍着詩喚作東山嬉冰盤綘實¶
<pb:KR4d0171_SBCK_003-8b>¶
光照市歸来香滿巫陽&KR0209;明日人傳玉蕊仙絶勝空¶
賦靑龍柿¶
　　　止戈堂¶
髙堂巖巖面𫝑尊洞見萬井開重門元戎務簡玉帳¶
靜緩帶酌客娯朝昏憶&KR0004;餓𨽻起篁竹一嘯千里來¶
黥髠將軍&KR0259;鏡媚巾幗何異&KR0366;虎驅狐豚只今休父¶
八州牧身佩重&KR0009;憂元元驚塵錯莫羽書宻雖有美¶
酒誰同樽沈機且復長轡御瀝懇何啻血面論樓船¶
一夕飛度海漢家上將来天閽狂童束手赴烈火琱¶
戈不汚妖血痕坐譙飲至凱歌入舩粟徃哺遺民存¶
<pb:KR4d0171_SBCK_003-9a>¶
五兵包裹髙閣束止戈新榜真成言便當頻與方外¶
吏徙𠋣風月星河翻幾年牡籥飛不守河濟逆氣腥¶
乾坤知公快挽天河手坐視黠虜方逰䰟權輿閩越¶
聊小試寕復乆此淹遐藩農桑萬里望公等願見四¶
海無營屯¶
　　　侏儒¶
侏儒飽官粟適市行勃窣但知隨衆笑了不見優拙¶
暮歸遭客問閔黙羞齰舌心知續鳬悲慎莫尤造物¶
　　　中秋賞月¶
去年中秋雨野蘆凄薄寒驚塵暗一方客枕那得安¶
<pb:KR4d0171_SBCK_003-9b>¶
起呼對&KR0451;弟攬衣歩蹒跚握手仰太息宇宙何時寛¶
今年中秋月並海窺濤瀾坐看鬰藍天忽湧白玉盤¶
眷言雙峯客𠋣閭念衣單亦復取樽酒承顔有餘歡¶
天涯等牢落世路方艱難且遵秉燭語母為泣河歎¶
停盃玩飛轍河漢静不湍癡兒亦不眠苦覔蛙兎看¶
洲出暗潮落鬂衰香霧溥佳句付惠連何時解歸鞍¶
　　記草木雜詩七首¶
　　　月桂花¶
窻前小桂叢著花無曠月月行晦朔周一再開復歇¶
初如醉肌紅忽作綘裙色誰人相料理耿耿自開落¶
<pb:KR4d0171_SBCK_003-10a>¶
有如貧家女信美乏風格春風木芍藥穠艶傾一國¶
芳根維無恙歳晚但枯枿¶
　　　萱草¶
水菽怡慈顔萬鍾亦土苴時從班衣兒蓺萱北堂下¶
穠華夫豈少愛此入風雅紛敷翠羽叢綘英爛如赭¶
諸孫遶銀鹿采摘動&KR0313;把誰言壷中春在此眉夀斚¶
　　　紫竹¶
新移紫玉幹羅列才十餘枝葉一何病意色慘不舒¶
旱乆土膏燥抱甕愁僕夫雖無樵蘇厄苦欠雨露濡¶
我來侣魚蝦滄&KR0538;在階除月窻瀉水墨天風韻虛徐¶
<pb:KR4d0171_SBCK_003-10b>¶
誰言居無友此君良不踈三年為主人籜孫定紛如¶
他時報安否誰寄青泥書¶
　　　茱菊¶
海上作重九菊揉靑蕊香近墟買茱茰枯顆出藥嚢¶
兒曹記土風歉歉事祈禳老夫未免俗聊尔答風光¶
災祥理不僣此柄孰主張譌言昡末俗吾欲案長房¶
　　　吉貝¶
炎海霜雪少畏寒&KR0033;過憂駝褐阻𨵿河吉貝亦可裘¶
投種望着花期以三春秋茸茸鵞毳凈一一野繭抽¶
南北走百價白㲲光欲流似聞邉烽急縁江列𧴀貅¶
<pb:KR4d0171_SBCK_003-11a>¶
裁&KR0237;襯鐡衣愛此温且柔天乎未厭亂利厚人益媮¶
誰知海濱客獨歎無人詶¶
　　　芭蕉¶
地鹵不敏樹珍植何由暢斸根移芭蕉美䕃跂可望¶
芳心日卷書翠葉忽張王偏工鳴秋雨踈宻眇難狀¶
霜風一以厲狼籍坐惆悵誰言繿縷中秋子得佳餉¶
緗嚢貯瑞露厚味天所貺懷哉腊毒言節口畏生瘴¶
　　　菖蒲¶
東山在眉宇未到心鬰紆流泉撞哀玉淸洌生菖蒲¶
聞有嬋姢子棄家来結廬窈窕雲霧窻參差冰玉膚¶
<pb:KR4d0171_SBCK_003-11b>¶
絶粒　香節仙姿淸且&KR0254;邇来𨼆身去冷落愁臞儒¶
靈方無由乞石斗移根鬚相看意巳消何必見子都¶
　　　海上¶
落日弄雲海閬風欲手攀秀色不可解西山如連環¶
緬懷避世人結屋棲孱顔眎世一蝸角笑憫觸與蠻¶
我生笑癡仙遂恬升斗慳尚餘詩書債倖此朱墨閑¶
纓冠出救&KR0720;安得長&KR1068;𨵿仙人形識此妄自慿愚頑¶
　　　送祝仲容歸新安¶
歷亂百憂心漂零一涯天讀禮不&KR0313;尺眼萎坐自憐¶
君来訪安否春風柳吹綿篝燈語平生𢠵恍夜不眠¶
<pb:KR4d0171_SBCK_003-12a>¶
那知歳月度但怪冰雪堅感君懐親意使我淚貫泉¶
髙堂急榮養躬耕恨無田筆端日五色氣壓諸生前¶
聖門要鑚仰至味研簡編經綸出緒餘文字忘蹄筌¶
他年閒擊竹妙契琴無絃此時一瓣香竟為何人然¶
江湖多北風懷哉歸䄂翩刮目看奮飛此道更着鞭¶
　　　次韻彦&KR0071;用前軰韻三首¶
　　　　餽歳¶
歳晚追土風獨甕誰與佐人心感流光臺餽屏奇貨¶
雞豚取牢柵門户随小大去鄉二十年憶此但愁卧¶
兒癡元未識但索梨飣坐何時鵶識村莫作馿轉磨¶
<pb:KR4d0171_SBCK_003-12b>¶
不須志四方教子求寡過歸哉及強健老去煩劑和¶
　　　　別歳¶
舊歳巳趣駕為我不少遲凡心畏増年而歳豈容追¶
丈夫有蠖屈牢落天南涯收功英妙年豪傑彼一時¶
寧當如秦越坐視瘠與肥隣翁意誠厚酌酒寛愁悲¶
慇懃何時忘祝我致好辤撫世非吾事諸公正扶衰¶
　　　　守歳¶
庭燎夜未央旌旗煥龍蛇九門一放鎻萬馬誰能&KR0210;¶
亂離憶舊事安眠夢無何目眩燈燭光坐厭兒女譁¶
念此亦土風雖癡不容撾更為盧白戲紛争起横斜¶
<pb:KR4d0171_SBCK_003-13a>¶
故歳不足計新歳莫蹉跎弩力誦書史從人笑翁誇¶
　　　奉同胡德輝八月十四日夜玩月次韻¶
我夢故山月蘿影垂秋光誰言九衢曉莾莾吹塵黄¶
群公&KR0033;道山晤語淸夜央飛轍轉空闊積暑蘇蒼凉¶
哦詩中天律流光惜堂堂雞肥社酒熟吾亦懷吾鄉¶
　　　又¶
亭亭月&KR0004;髙河漢坐可搴病餘乆制酒灝氣兩争先¶
振衣萬里風歸䄂何時翩懷哉故山友共此今夕圓¶
離離雲飛鴻何意影沈川觀心要知是出處直悠然¶
　　　巖桂花¶
<pb:KR4d0171_SBCK_003-13b>¶
開門驚積葉秋氣日以厲獨芳揺落中粲粲巖下桂¶
幽芳不自憐怊悵紛滿地未&KR0216;蹋殘英何以娯晚歳¶
　　　中秋夜雨¶
秋雲定何心忍翳今夕月尚嫌㣲㸃綴况廼都漫㓕¶
他日任氛霾數日望淸澈倦投衲子窻竹雨聽騷屑¶
對&KR0451;不成夢有酒那能設螢飛矜意氣蟲語轉幽咽¶
心知層隂表皎皎玉輪潔何當凌倒景徙倚玩飛轍¶
　　　夜坐¶
棲遲客異縣名氏蔵丹丘希世非夙尚素餐愧前修¶
日耗大倉陳一飽寛百憂眷焉撫平生信亦無　求¶
<pb:KR4d0171_SBCK_003-14a>¶
蒙籠小牎底圖史漫不收篝燈揩病眼昏花亂蚍蜉¶
愚儒未忘世撫事非所謀不如遂&KR0162;書卒歳以優游¶
懷膠睨崑墟濁浪排髙秋知難有明訓吾其老鋤耰¶
　　　秋懷二首¶
鏗然一葉脫中夜歎以驚及兹遂揺落風露&KR1071;難平¶
晼晚愁自滋淹留謇何營騰騰任天運庻幾得吾生¶
　　　又¶
中郎章句儒失身徇&KR0022;仇一歎不自知邂逅死孤囚¶
凛凛南昌仙斗食身百憂渺然元始後㓕跡不可求¶
　　　圍棊¶
<pb:KR4d0171_SBCK_003-14b>¶
投老一寸心獨立無攀縁兀兀不自聊愔愔誰與宣¶
時有素心人一枰奉周旋得雋非至數三捷亦偶然¶
危思&KR0009;方罫積威下虚弦驕矜不須&KR0119;奔北巳可憐¶
志士珍短景顧謂璧可&KR0162;聖門未及藩逺道要着鞭¶
緬想運甓翁操具投長川自強聖所臧懷哉撫&KR0330;編¶
　　　談命¶
岑寂契心賞棲遲幸身閑却掃&KR0254;道&KR0254;未厭藜藿慳¶
乆絶子公書羞訪季主𨵿肯為空際塵起此胷中山¶
曆翁推始生邂逅盃酒間自今半運中且作尺蠖跧¶
蕭蕭兩鬂髪已白不復斑功名日以踈落落難強顔¶
<pb:KR4d0171_SBCK_003-15a>¶
譬如坐稳人正苦歩作艱夸毗付餘子彼哉謝追攀¶
　　　呉江曲¶
呉江女兒白如玉花底紗窻傍谿渌玉簫春暖貼朱¶
脣故作陽春㫁腸曲扁舟掠水去如飛不見嫣然一¶
笑時回首江城只孤塔向来一念復因誰¶
　　　梨¶
一霜木葉紛紛妥園夫獻梨紅頰橢亦知胷次本淸¶
凉且欲與君𠑽飣坐¶
<pb:KR4d0171_SBCK_003-15b>¶
¶
&KR0330;齋集卷之三¶
