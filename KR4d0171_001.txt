# -*- mode: mandoku-view; -*-
#+TITLE: 韋齋集
#+DATE: 2015-09-12 00:30:21.812079
#+PROPERTY: ID KR4d0171
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB08n0683-001韋齋集-卷一.
<pb:KR4d0171_SBCK_001-1a>¶
韋齋集卷之一¶
　　　　　　　　　　　新安朱松喬年撰¶
　　古詩¶
　　　睢陽謁雙廟¶
幽陵胡羯殘中原列城束手天子奔天留巨孽毒梁¶
宋賊壘環堞如雲屯凶波滔天不可遏塞以束薪何¶
足論力慿孤墉阻其怒不爾荐食無黎元堂堂許張¶
勇且仁指揮羸卒氣愈振上書行在論賊勢想見憤¶
色吞妖氛人間貧賤容力避只有一死由來均二公¶
就此得處所至今日月名爭新遺祠突兀岸清洛英¶
<pb:KR4d0171_SBCK_001-1b>¶
氣凛冽橫穹旻尚聞餘䕃福兹土天假威柄酬忠勤¶
布衣尚懸千古淚肉食宜鑒當年因焚香再拜三歎¶
息九原可作從斯人¶
　　　謁普照塔¶
孤塔鶩霄漢晴影金碧眩重來得寓目歸枕尾殘汴¶
緬懷何姓人哀禱傾淮甸是身如皎月有水着處現¶
彈指遍大千何止數鄉縣惟應應縁地聊爾共流轉¶
顛危悔靳馬善渉悟覔扇君看悔與悟只在一轉眄¶
至人獨何心示此禍福變當知夙縁定莫作邪道見¶
哀哉衆生愚積惡稔天譴云何一朝急頼此香火薦¶
<pb:KR4d0171_SBCK_001-2a>¶
我來適燈夕寳蠟明䆳殿還揩客塵眼重睹浮壇面¶
朝來塔上鈴告我風色便平淮一囬首岸草失葱蒨¶
　　　曉過呉縣¶
舟行有嚴程越國常曉發雙櫓兀殘夢起坐窺落月¶
人家岸野水霧雨籠䆳闥遥憐瑣窻人欹枕聽甌軋¶
　　　陪餘杭張無隅先生飲¶
先生結屋在人境門巷蕭蕭作冰冷紛紛入眼不入¶
意坐客千言不相領叩關聞我倒屣迎重解舊榻塵¶
埃生向來妙處乆不吐一挽天漢崑崙傾共說別來¶
經世事我言所向皆兒戲胷中隗磊不用澆便有清¶
<pb:KR4d0171_SBCK_001-2b>¶
愁說無地士林師範六十翁先生合在伯仲中願言¶
終賜指歸處爲公敬作曾南豐¶
　　　於濳道中¶
山行厭犖确理䇿扶欹危緑野三兩家一息知可期¶
冉冉晴林端炊煙裊晴暉其民豐且樂恐是太古遺¶
那知都邑間百索困鞭笞繁華今何有半作道旁羸¶
　　　度芙蓉嶺¶
幽泉端爲誰放溜雜琴筑山深春未老泛泛浪蘂馥¶
姢姢菖蒲花可玩不可觸靈根盤翠崖老作蛇蚓蹙¶
褰裳踏下流濯此塵土足何當餌香節淨洗心眼肉¶
<pb:KR4d0171_SBCK_001-3a>¶
餘功到方書萬卷不再讀晚歳窮名山靈苗縱穿&KR1263;¶
(令人聦明健記/菖蒲服之通神)¶
　　　信州禪月臺上¶
玉峯點寥廓霄漢疑可梯玉水環城隂灔灔方拍隄¶
層臺擅二美吾䇿一時携何當蠟吾屐更欲照以犀¶
塵勞不相赦竟類窮途迷我生麋鹿爾不羡駕輅驪¶
向來丘壑懷語發人所詆長安黑頭公玉勒朝金閨¶
山林出戲言廣已無端倪誰收遮日手歸把耕雨犂¶
紛紛塵土中等是舞甕鷄頗聞山水間幽子飯藿藜¶
行當踐此語絶境同攀躋¶
<pb:KR4d0171_SBCK_001-3b>¶
　　　送深師住妙香寺元住雲溪¶
道人捨幽居誰管溪上雲此身自雲耳遑暇南北分¶
頗聞妙香山天花雨&KR0813;紛宴坐丈室間歷亂舊衲紋¶
山前路悠悠山後水汶汶應觀川途客念我奔走勤¶
豈無香火縁他年徃相群飽食跛鐺飯稀摘幽澗芹¶
當令桃花臺白社掩前薫¶
　　　坐睡¶
坐乆睡屢兀手失未了書清風脫然至心醒得我娯¶
起看孤隙光了不移錙銖云何短夢中萬境生須臾¶
嗟彼市朝子百巧營其軀安知非夢役過眼㓕無餘¶
<pb:KR4d0171_SBCK_001-4a>¶
至人有逹觀那與世賢愚不須無言子同上崑崙墟¶
　　　逰山光寺¶
寺蔵兩山腹路轉百歩隂登髙試病脚掬冷清煩襟¶
敗壁龕石刻歳月不可尋唯應查公石俛仰閱古今¶
屋古困枝柱摧頽力難任何當咄嗟辦嗣彼鍾𣑽音¶
興衰豈關吾得酒且滿斟歸路有溪月攬之醒吾心¶
　　　送建州徐生¶
人羈天地間誰非一浮萍泛然偶相值便有離合情¶
君家武夷下歸路塵眼明我生愛山者夢寐秀色橫¶
秋風送客去把手更心傾亦逢山中人爲我寄此聲¶
<pb:KR4d0171_SBCK_001-4b>¶
　　　贈覺師¶
覺師儒門秀脫屣世故早那知軒冕味夙悟心已槁¶
唯餘章句習心境時相惱如人生於齊而卽楚鄉老¶
雖遭楚人咻微音或清好固無益生死亦未妨至道¶
家山亦何有骯髒衣間　叢林選佛塲一擲想盆倒¶
云何戀故居俛仰待華皓他年空手歸子語吾爲老¶
幸分曹溪水萬刼付一澡¶
　　　休寧村落間有竒石如彈子渦所出者宜養¶
　　　石菖蒲程德藻許以餽我以詩督之¶
君家緑溪上岸曲溪成渦渦間石無數水蹙相蕩磨¶
<pb:KR4d0171_SBCK_001-5a>¶
誰嘗掬而戲一一印指螺我欲徃取之擁此菖蒲窠¶
石&KR0902;注新汲幽姿發清哦夫子許餉我徃督書已多¶
願言速寄與起此泉石痾¶
　　　效淵明¶
人生本無事况我麋鹿姿一墮世網中永與林壑辤¶
此行獨何事豈不爲寒饑弱歳慕古人頗覺世好卑¶
那知齒髪邁終然此心違春風到山澤魚鳥亦知時¶
吾行何日休流目瞻長岐且用陶翁言一觴聊可揮¶
　　　酬馮退翁見示之什¶
我家大江左江水日夜東遥瞻發源處廼在西南窮¶
<pb:KR4d0171_SBCK_001-5b>¶
相望邈異境正北一水通故令我與子迹逺心自同¶
我生寡所諧強顔紅塵中倦飛矯歸翮饑吟咽寒蛩¶
獨欣得吾子萬慮一笑空時時出秀句醒我如風松¶
當知山澤臞不鄙犀角豐彈冠實伊始此生各飛蓬¶
卜隣固未必卽事聊從容¶
　　　戲答胡汝能¶
我生苦中狹與世柄鑿乖平生素心人耿耿不滿懷¶
汝能伯始後逰世如嬰孩相逢握手語便作塤箎諧¶
時時笑謂我如子患未涯執古以規今求合誠難哉¶
渉世幸未遠子車尚可回我介足怨忌君通絶嫌猜¶
<pb:KR4d0171_SBCK_001-6a>¶
不見山巨源雍容居鼎台不見嵇中散絶交自可哀¶
賢愚心自了短韻共一咍¶
　　　謁呉公路許借論衡復留一日戲作¶
幽獨不自得駕言欵齋廬殷勤主人情投轄恐囬車¶
轄亦不須投此去將焉如唯憂酒錢盡使我詩腸枯¶
㑹合曾幾何可復自作踈更當留一夕帳中摉異書¶
　　　新秋¶
幽人無與娯耳冷百不聞新米熟未知但覺市酒醇¶
滄洲散秋色山水逾清新一醉不忍獨念我存故人¶
　　　道中得雨¶
<pb:KR4d0171_SBCK_001-6b>¶
我行野田間吁嗟連數村千山收宿雨谿作黄梅渾¶
漸看風葉底一洗龜拆㾗餘功𬒳行客稍壓旱塵昏¶
　　　道中¶
驕陽乆自殺一雨蕩龜拆田夫夢亦好飜隴巳幽咽¶
朝來喜相語一飽心已决翻翻風葉亂嫋嫋露芒白¶
去年禾欲秀積潦滿秋澤今年豈堪旱束手就溝壑¶
我生拙謀口藜藿甘如蜜向來真過計憂民豈吾職¶
赤子天可憐嗟人獨何力何須事兒戲合呇來賀客¶
稍欣新稻熟杜酒行可覔當同扶路翁醉歸舞南陌¶
　　　陳伯辨爲張氏求醉賔軒詩¶
<pb:KR4d0171_SBCK_001-7a>¶
前年谿上秋風時主人酒熟烹黄雞歸來醉倒睡便¶
着父老唤起牛羊蹊此生一醉寧易得未辨身爲貴¶
人客征西將軍爾何人那用尊前驚墮幘朅來閩越¶
再經秋聞道軒名涎巳流懸知得酒推不去此客有¶
轄何須投今我正爲奔走役空想題詩滿髙壁若逢¶
落魄姓囬人爲問何時定相覔¶
　　　書窻對月¶
天公自厭雨一夕開寒晴霜風凈曠野洪落有餘聲¶
饑鴉得林靜霽月縈窻生熨開睡眼色一洗空花橫¶
故人千里餘壷濁誰與傾遥知勸影盃共此通夕情¶
<pb:KR4d0171_SBCK_001-7b>¶
今冬有竒事三見非玉英明年谿上路誰餉雨中耕¶
　　　宿野人家¶
夢裏滄波揺一葉覺來正受肩輿兀人家一宿晚可¶
投新席槁梧香更滑霜前䆉稏收百畝稚子新能牧¶
鵞鴨我生本是箇中人挾䇿乆矣猶能說¶
　　　度石棟嶺¶
我行欲安適束馬踰山樊谷深不可瞬危磴爭猱猿¶
坡坨兩山間寂歷三家村茅簷靑裙婦蓬髪薪烟昏¶
敲冷那可飲分我一掬温郎樵晚未歸客至不與言¶
不奉沙頭巵肯投柳下門作詩配國風行者式其藩¶
<pb:KR4d0171_SBCK_001-8a>¶
　　　用退之韻賦新霽¶
春泥窘幽歩苔上屐㾗少新晴一褰衣緑葉蔵啼鳥¶
方塘灔宿漲古鏡窺清曉華顛忽自笑綵羽墮驚矯¶
瞻言雲中耕縹緲穹脊繞歸把東臯犂此念何日了¶
　　　送金確然歸弋陽¶
昔我雲溪居送子雲溪濆重來問何時笑指谿上雲¶
一别四周星坐此世故紛衰顔兩非昔華髪粲可耘¶
我纒風樹悲終日無一欣子乃水菽憂尚此奔走勤¶
對牀語未終懸知便離分霜風吹客𬒮別意如絲棼¶
子歸葛陂上去路接鄕枌歸夢尚隨子何當歎離群¶
<pb:KR4d0171_SBCK_001-8b>¶
　　　至節日建州㑹詹士元¶
嗟予身百憂佳節過倥偬客愁隨綫増歸思與灰動¶
當年從子日未覺百慮重髙堂遶牀呼一擲有餘勇¶
那知客天涯相對寒骨聳歳月曾幾何鬂絲今種種¶
忍饑山藥煮附煖地爐擁深蔵㫁還徃衰病脫拜拱¶
興言望鄕關雲物方鬰滃空餘相屬意盃酒乆不捧¶
　　　用前韻答翁子靜¶
客心旣岑寂節物亦倥偬幽籬菊𥘉暗深壑梅已動¶
古人傲尺璧顧謂寸隂重欲從夫子遊掣肘愧不勇¶
松髙節磊砢鶴老格清聳當知山澤臞誰羡将相種¶
<pb:KR4d0171_SBCK_001-9a>¶
一官戲人間叢書以自擁㣲言聞緒餘三歎手輙拱¶
青天本寥廓不受雲霧滃願言瞻清明茗盌不辭捧¶
　　　微雨¶
端居身百憂况乃貧病俱天公頗相哀雨我𬞞藥區¶
曉晴新青勻日薄生意蘇衞生固未必一飽行可圖¶
故園天一涯茅荆誰爲鋤崢嶸歳云晚此念當何如¶
　　　寄題叔父池亭¶
一壑乆蔵勝數椽忽開亭方塘䕃瓦影凈見魴鯉行¶
主人有嘉招轉柁失髙城不知幾揺兀杙舟上崢嶸¶
尊酒酌芳渌園𬞞煮柔青翩翩射鴨弓一笑飜綵翎¶
<pb:KR4d0171_SBCK_001-9b>¶
那知海陬姪斗粟忘歸耕餘生信萍梗歸夢識林坰¶
漲水有回波故鄉豈無情一醉㑹有日因之濯塵纓¶
　　　贈謝彦翔建安人九歳異人與藥至今不食¶
　　　建安有梅子真升仙處¶
我本世味薄寸田足自營年來荆棘盡稍有棃棗萌¶
但恐骨相凡未敢希長生陳留逹人後未齓犀角盈¶
舊逰記三山幽夢徹九清爾來三十年但覺膏粱腥¶
幽尋飯緑髓黙卧誦黄庭顧我塵土中深慰夙心傾¶
仙人呉門卒解后煩寄聲相期朝金闕鶴馭何時征¶
　　　考亭陳國噐以家釀餉吾友人卓民表民表¶
<pb:KR4d0171_SBCK_001-10a>¶
　　　以飲予香味色皆清絶不可名狀因爲製名¶
　　　曰武夷仙露仍賦一首¶
二年飲水閩中村忽見玉醴傾蠻尊㳙㳙醍醐灌熱¶
惱耿耿沆瀣明朝暾旱塵乆漲城市暗渇夢欲挽江¶
湖吞何人逺致雙鯉信知我來扣羅雀門不須邀月¶
巳清絶尚恐熨齒當㣲温要從華池汲真液豈獨玄¶
鬢薅愁根微芒已識投轄客娬媚似返當壚魂竒功¶
誰續伯倫頌妙意要與淵明論胷中我自有涇渭筆¶
下君巳傾崑崙詩成寄與約他日飲君與我空瓶盆¶
　　　乆旱新歳乃雨¶
<pb:KR4d0171_SBCK_001-10b>¶
髙田土可籭下田不受犁遺蝗憂挿啄况乃麥未齊¶
赤子天自憐溝壑忍見擠雨逐新歳來停雲忽凄凄¶
莫辤三日霖爲作一尺泥汪汪旣没膝灔灔仍拍隄¶
漸看簔笠出笑語喧畛畦我欲與寓目父老同攀躋¶
此身群萬生擾擾舞甕雞曾亦無幾求脫粟配羹藜¶
永言故隴耕老眼路凄迷好收歛版手鋤耰歸自携¶
　　　春日與卓民表陳國噐歩出北郊¶
灼灼桃吐華濯濯柳垂縷芳菲挽人出春力乃如許¶
嗟予閉門客佳節過不數不因可人呼那得幽歩舉¶
客如山隂勝詩作斜川語誰言一尊酒妙處合千古¶
<pb:KR4d0171_SBCK_001-11a>¶
歸來讀殘書耿耿霜月苦空餘流落心三歎非吾土¶
　　　𬞞飯¶
蕨拳嬰兒手笋解籜龍蛻薦羞𣏌菊開采斸烟雨外¶
嗟予飯藜藿咽塞舟泝瀬朝來二美兼一飽良已泰¶
充腸我誠足染指客應嘅平生食肉相蕭瑟何足頼¶
王郎催牛炙韓老憶鯨鱠俠氣信雄夸戯語亦狡獪¶
我師魯顔子陋巷翳蓬艾執瓢不可從一取清泉酹¶
　　　戱贈呉知伯¶
條侯得劇孟呉楚坐可馘我知無能爲失此一敵國¶
偉哉竒男子俠氣橫八極書生復何者骯髒老筆墨¶
<pb:KR4d0171_SBCK_001-11b>¶
剌口論安危事徃竟何益匹夫嘯空野驚塵一方塞¶
區區空有意浩蕩洗鋒鏑何如呉王孫語輙面浮赤¶
交游得朱亥負販鄙膠鬲腰間鉄絲箭上鏃紫塞翮¶
笑指蛇豕區㓕此而後食諸公未備知欲薦恨無力¶
明日我過君烹牛呼社客當書游俠傳令子姓名白¶
　　　送僧¶
空中世界紛河沙不知底處爲天涯乾坤百億在指¶
掌觸處與子同一家云何猶作去來想千里一跌毫¶
釐差坐令契闊費星紀嶺雲欲寄山川遐撥眉相對¶
此何日丈室凈掃餘天花詩豪辨舌乆投閣萬竅寂¶
<pb:KR4d0171_SBCK_001-12a>¶
歷風無譁爲君逰戲出三昧妙處那復相聱牙徃將¶
妙響應空谷一任飛錫凌蒼霞¶
　　　招民表¶
清眠有味日方永褦襶妨人推不省疾草尺書招故¶
人一水未濟豈非命此身何啻千金直天下未可兩¶
臂等垂堂之戒其敢忘晚識風波失前猛天憐我軰¶
少如意曉起屋梁飛倒景側身鳥行溪上路遥知倚¶
笻喚烟艇信眉相對真夢寐豈不惜此一笑傾莫談¶
世事令舌強快讀新詩頻首肯與君好惡真磁鐡失¶
足塵途若爲騁北窻風月夜吞吐持此邀君共幽屏¶
<pb:KR4d0171_SBCK_001-12b>¶
淨洗多生内熱塵更有僧廬千尺井¶
　　　秋懷十首¶
　　　一¶
秋風來幾日我髪白巳多千林了未覺奈此一葉何¶
宴坐閱流光一眄寄庭柯寒蟲獨何者唧唧夜自歌¶
　　　二¶
塵埃地上臣天闕無力𥙷夜义呵九關甞膽真自苦¶
寄牋東南風儻得蜚廉許尚當求妙斵君氏無乃魯¶
　　　三¶
蒔蘭西窻下蕭艾病其根白露墮秋夕美惡兩不存¶
<pb:KR4d0171_SBCK_001-13a>¶
寂寂芳畹空離離幽佩昏物各信所遭此意誰與論¶
　　　四¶
月林踈愈明露草淨可拭飛飛螢逓照軋軋蟲自織¶
移燈檢書讀千載如經夕微言契夙心妙解失陳迹¶
文章事雕琢囬視真兒劇世無揚子雲此理誰見直¶
　　　五¶
宴坐自觀我中深抱天機從知月勝火胥失兎與蹄¶
大虚同一如浮雲渺何依悠然淵明心千載與我期¶
　　　六¶
林臯一葉脫静士最先知自我抱兹獨悠然星氣馳¶
<pb:KR4d0171_SBCK_001-13b>¶
乾坤一逆旅鼎鼎竟何爲枯榮俯仰中兒軰浪自悲¶
青雲渺難必白髪不可辤得飽良巳泰雨畦瓜芋肥¶
　　　七¶
了翁卧淮楚德望臨一世憂時九廽腸醫國三折臂¶
四海一滔滔揚湯不止沸斯人倘可起姚宋何足繼¶
　　　八¶
反身聖可作自恕惡易盈昨非徃莫諌今是來足程¶
幽人歳晚粟樹者夷跖幷慨然釋七歎諒知負平生¶
　　　九¶
甘菊卧風雨枯荷暗池塘逹人聽榮悴志士費感傷¶
<pb:KR4d0171_SBCK_001-14a>¶
亭亭岩桂花已作宫槐黄諒無靑霞客誰與媚孤芳¶
　　　十¶
江海有一士𥙷衮抱經緯帝衣日月明䄂手乆不試¶
九関隔雲雨誰肯借一臂絃急而調卑此歎同萬世¶
　　　和謝綽中觀瀾亭¶
方塘灔宿漲曲澗來飛湍光涵鬰藍天&KR1043;洞碧玉寛¶
小亭塵土外瓦影浮朱欄霜渚寫秋色烟林養漁竿¶
佳人秋霞衣皎皎明月冠欲濯且無塵隱几得妙觀¶
海若眩河伯等在蝸角端那知拗堂上盃水生濤瀾¶
雲間謝公子五字冰雪寒展讀勝圖畫經行記林巒¶
<pb:KR4d0171_SBCK_001-14b>¶
九垓未暇逰據殼諒匪安一到定何日眷焉抱長歎¶
　　　寄題陳國噐容膝齋¶
淵明乃畸人遊戲於塵寰南窻歸徙倚宇宙容膝間¶
豈不念斗米折腰諒匪安是非無今昨飛倦㑹須還¶
國噐青雲姿逸志追孔鸞曲肱數椽底尚友千載前¶
規模琴書室料理松菊縁心逰萬物表了覺函丈寛¶
念君方適越昔至誰云然要知丘壑志本出軒裳先¶
瑣闥麗宸居追飛不云艱囬車莫待逺泉石聞此言¶
　　　約金確然不至¶
門前北風裂我𥜗知君未能出僧廬忍看烟雨凍梅¶
<pb:KR4d0171_SBCK_001-15a>¶
膚南枝北枝香欲無可無一杯相煖熱道人酒熟不¶
用沽區區濡沫浪辛苦安得共似江湖魚¶
　　　確然雪中見過¶
雨㫁雪將墮天低雲可攀誰穿東郭履來欵山隂關¶
故人金公子身窶心甚閑道機乆純熟世味飽險艱¶
一杯不可緩輭此雙脚頑未忘膜外境忽湧胷中山¶
白眼槩六合誰云書生孱萬類宅天壤細觀真市闤¶
攫金掩醉眼倚門眩朱顔哀哉兒女態今古可笑訕¶
坐令一世豪偃蹇棲茅菅先生談天舌乆挂屋壁間¶
置之且黙坐觀我無所還紛紛造物機顛倒轉愚姦¶
<pb:KR4d0171_SBCK_001-15b>¶
於我何所歉莫歎簞瓢慳¶
韋齋集卷之一¶
#+PROPERTY: JUAN 1
#+PROPERTY: FILE SB08n0663-001玉瀾集-一卷.
<pb:KR4d0171_SBCK_001-1a>¶
玉瀾集¶
　　　　　　　　　　　新安朱橰逢年撰¶
　　　次韻梅花¶
隂隂雪意雲垂地曵䇿㣲行傍淸泚眼明橫路出江¶
梅烟瞑沙寒迷表裏當年一夢山月明依約瑶臺見¶
仙子俗縁掣肘意未了弄出飛瓊亂紛委摩娑銅狄¶
豈須話滄海揚塵固其理花神縱歩来閬苑羞怕唐¶
昌偷玉蕋回風自作粧半面泣露真成愁齲齒相看¶
一笑豈易得分與天香更淸美那知脫屣塵寰去頃¶
刻蓬莱三萬里黄昏誰伴醉鄉歸天色無情淡如洗¶
<pb:KR4d0171_SBCK_001-1b>¶
　　　次韻寄求道人¶
天工憒憒春無力桃李顰心少顔色夢中矯首望三¶
山我是東南未歸客岩壑交㳺人姓攴相思江月半¶
成規遥知草木代說法豈是畫餅随児嬉此身分不¶
過朝市何日相從拂衣𬒮豈容陶令載白蓮㑹作鄭¶
䖍書落柿¶
　　　二詩寄徳粲并簡内觀諸友¶
春風本自掣肘去那更病留過一旬滿眼山川雖不¶
改連天桃李已成塵銀河誰與洗兵馬寳唾安能泣¶
鬼神悵望故人分雪此飛雲落日在綸巾¶
<pb:KR4d0171_SBCK_001-2a>¶
九淵亭上二三子見說年来事事新隔水不容招手¶
喚曲窓巳有畫眉人酴醿香好急携酒鶗鴂聲繁催¶
送春笑我江南未歸客飄然天地一閑身¶
　　　寄人¶
一牛鳴地兩禪林霧雨初晴翠靄深熟路縁溪穿窈¶
窕踈鐘喚客出嶇嶔未求黄卷成功處且辦靑山避¶
世心悵望不来還獨返秋風聊作暮雲吟¶
　　　十月上休日示求道人¶
老禪獨卧千岩表枯木寒雲伴此身只倚藜根作詩¶
本肯分秋色與騷人心源落落故難合筆勢翩翩想¶
<pb:KR4d0171_SBCK_001-2b>¶
絶倫記取濠梁㫁金語三山好處要傳真¶
　　　因蹈元看竹了軒因用去年方字韻作此¶
淇澳渭川那復夢而今天遣出南方要觀大節須霜¶
雪莫說此君無肺腸照水形容殊不惡臨風言語一¶
何長山僧豈識留連意千里故人逢異鄕¶
　　　和徳粹三絶¶
平生樂事在三餘不管梧隂過玉除絶尾忽參[婺-矛+牙]緯¶
句風塵今日正愁予¶
心賞南樓一味凉波光山影上藜牀莫言体國非吾¶
事好夢不能千里長¶
<pb:KR4d0171_SBCK_001-3a>¶
未坐他年百尺樓浮雲身上且悠悠眼髙四海騎鯨¶
客不見長安亦解愁¶
　　　三山次潘靜之升書記韻¶
客路那知歳月長掀眉一笑苾蒭房且傾徐邈聖賢¶
酒不問陳登上下牀雲影翻空迷海嶠秋聲随夢到¶
江鄉明朝各聽船窓雨猶憶枯棊戰四郎¶
　　　邈書寄出與李知哲唱和詩次韻¶
邂逅招提頓客輈十年塵土且休休三人月下從渠¶
便二老風流到我不南北只今無好語山川如許更¶
悲秋故應賸作鏘金句莫羡群児萬戸侯¶
<pb:KR4d0171_SBCK_001-3b>¶
　　　老兵種菊以詩謝之¶
𬞞畦雨徑䇿勲時徙種隣墻菊兩枝九日無人過朱¶
放十分舉酒酌王尼花裁㮚玉秋風健香近龍涎曉¶
夢知負口不應還負眼長鑱煩尓鎮相随¶
　　　鄭徳予同逰桃花山次韻¶
江村卜築路斜斜模寫癯仙四壁家聞道讀書忘肉¶
味不縁避世宿桃花靑山自作千年調白眼空驚一¶
望賖欲買雞豚投近社烟蓑雨笠寄生涯¶
春紅萬樹抱山斜落落真源自一家雲起坐中疑有¶
雨酒行杯面恐飛花塵縁未㫁心雖勝他日重来約¶
<pb:KR4d0171_SBCK_001-4a>¶
尚賖畧倩淵明記遺事武陵今不在天涯¶
　　　九日與客語慨然有廬山之興¶
九日黄花笑白頭分將牢落付林丘半川暝色聊償¶
夢別領秋聲旋寄愁江國經年成浪語匡廬入手是¶
真休未能免俗須登陟睨視元龍百尺樓¶
　　　草堂諸陳同逰崧山精舎冕仲携琴先歸用¶
　　　壁間韻¶
来伴秋風十日閑筆端乆已識波瀾煩君一醉雙風¶
月乞與児曹白眼看¶
破塵妙語慰畸人鶴縁深衣雨墊巾獨自抱琴山下¶
<pb:KR4d0171_SBCK_001-4b>¶
去石橋月色爲誰新¶
　　　三山次鄭徳予韻¶
日脚㣲明雨脚踈誰將雲夢賦相如西南山好君知¶
不一見全勝讀異書¶
何日歸舟片葉輕白鷗相伴艫㣲鳴只應潮打蓬窓¶
䖏已作離騷一半淸¶
　　　次韻梅花兩絶句¶
一月尤溪烟雨濃玉梅渾作玉人逢江南他日摘香¶
䖏莫忘雲間雙䯻峯¶
淸淺彎環遶故墻一身將影理殘妝西施俗䖏無人¶
<pb:KR4d0171_SBCK_001-5a>¶
見冷落呉宫溪水香¶
　　　徐彦猷以仇池詩句為韻作詩十四章見示¶
　　　答之¶
徐侯筆下波濤寛新詩示我清且閑誰能辛苦學飯¶
顆格轍已到元和間春寒十日不出戸坐想江柳分¶
烟鬟東坡老仙有竒句析韻琢句光斕斑疾雷一洗¶
牛蟻閙羯鼔畧驚桃李頑周郎知音亦已乆仲車着¶
語誰當刪大祒六鈞古稱重汝自力弱無由彎胡為¶
坎坎事嗤點今古可笑児童孱鄉關春物入意匠水¶
光花氣相回環莫嫌衆口亂如沸當見三耳生其顔¶
<pb:KR4d0171_SBCK_001-5b>¶
嗟吾和詩雖已晚識君妙意存髙山告君詩妙須飲¶
酒社甕一醉寧當慳(彦猷戒酒常云人/言吾詩好即飲酒)¶
　　　寓居南軒¶
雲氣披猖月意孤冬靑倒影上庭隅燈横老薺蛾方¶
去書掩新芸蠧已無一世盡知關魯酒十年不擬歎¶
齊竽支頥坐覺踈星没獨扣龍頭瀉酪奴¶
　　　答戲昭文梅花¶
臘到方留此日寒雨多未覺過雲殘共驚臺柳葱葱¶
去獨抱園花細細看洗面不勞千點雪薫衣剰破一¶
分檀詩人窮苦誰料理只倚東風酒量寛¶
<pb:KR4d0171_SBCK_001-6a>¶
　　　乙丑臘月(十七日立春)¶
自數今年臘天饒半月春酒船欺白首桃壓笑靑唇¶
避地踈同隊(一作/黨)逢人試問津傷心穿豺虎未肯盡¶
奔秦(南山收宿雨/鱗甲一畨新)¶
　　　延平道中¶
一溪春漲午晴𥘉日透波光緑浸𥚑却憶孤山山下¶
路石橋淸澈看义魚¶
雲間三十六峯髙北望思歸夢亦勞来客雙峯莫相¶
笑少低吾眼為児曹¶
　　　舟次黿湖阻水因由董山¶
<pb:KR4d0171_SBCK_001-6b>¶
山雨踈踈心又驚起瞻天色斗㣲明他年一枕江關¶
夢知憶蓬窻此夜聲¶
一川黄濁寫崐崘苦恨南溪不盡吞三老亦知行意¶
速時時挿竹記沙㾗¶
拂拂朝霞到客舟苦疑雨意在鳴鳩好峯天半元相¶
識且作僧牀挾䇿逰¶
夢好山晴曉不知船邉今日見鬚眉向来快寫崐崘¶
地元有薫風緑盡時¶
　　　向年舟自三山上延平和人韻兩絶¶
春江一月困楊舲醉夢無人與喚醒欲識故交金石¶
<pb:KR4d0171_SBCK_001-7a>¶
䖏相逢詩裏眼猶靑¶
春風一夢收桃李雙燕不知愁絶時卧向蓬窻飽聽¶
雨無人識此是新詩¶
　　　元英折惠柚花¶
白玉繁花五葉芳春風吹盡洞庭霜河西道眼分明¶
䖏識破此中知見香¶
　　　乙丑除夜寓永興寄五二姪一首¶
殘臘避新正疾馳不可鞚梅花相行色更以風雨送¶
傷哉緑林豪支派出章貢荐食今幾年金帛旣充棟¶
王旅走山澤魄散失飢凍空聞米粟㢘不救干戈痛¶
<pb:KR4d0171_SBCK_001-7b>¶
㝠㝠𥿄錢底千室羅盎甕祀先不暇嘗一夜驚入夢¶
書生口擊賊自愧脫嘲弄經營華陽馬想像丹穴鳳¶
融融聲教中焉得餘此衆由基執弧矢鼷䑕何足中¶
浮烟起南舎春事行倥偬桃寒強破蕋鳥靜獨成哢¶
詩情寫物色心匠與折衷章草簡阿戎溪頭試㣲諷¶
　　　僕自以四月十四日自延平歸所寓之南軒¶
　　　積雨隂濕體中不佳二十五日夜夢至一䖏¶
　　　流水𬒳道色清絶若有欄檻而無屋宇有筆¶
　　　硯皆浸水中予驚問何地旁有應者曰此玉¶
　　　瀾堂也夢中欲取水中筆硯作詩詩未成而¶
<pb:KR4d0171_SBCK_001-8a>¶
　　　覺意緒蕭爽殆不類人世雞巳一再鳴矣因¶
　　　賦此¶
蘧蘧飛夢過雲鄉物色淸輝眼界長閶闔未招金馬¶
士蓬莱先立玉瀾堂千㝷濯足衣裘冷六字哦詩筆¶
硯香當與瑶池作同社紅巾靑鳥兩相忘¶
　　　贈周功崇¶
閩嶺浮沉二十年歸心日夜夣江天謾題甲乙煩君¶
看若說功名只自憐造物小児知薄相箇中老子巳¶
忘筌一笻聞作東南去豈欲求人左海邉¶
　　　悼鄭彦繼書墓亭¶
<pb:KR4d0171_SBCK_001-8b>¶
蒼梧翠栢泣西風尺冡巍然宿草中寳劒何心求季¶
子隻雞今日過橋公麟經有味人誰識鶴陣論功氣¶
自雄欲拂蒼厓寫竒節陳琳檄手語言工¶
　　　竹醉日懷故山¶
一室真容膝(一作不/彌畝)何人客子猷土浮迎竹醉雲净¶
對山羞無地靑歸幌他年翠繞樓且從隣寺去烟雨¶
(一作/雨外)看沙鷗¶
　　　繁暑¶
繁暑不可度病餘少見招投鄰借軒卧信手得書饒¶
夀我藥雙笈驚人詩一瓢醒心慿雪鷺只恐日薫銷¶
<pb:KR4d0171_SBCK_001-9a>¶
　　　大食瓶¶
窳質謝天巧風輪出鬼謀入窑奔閼伯随舶震陽侯¶
獨鳥蔵身穩雙虹繞腹流可充王㑹賦&KR0238;簡寫成周¶
　　　春寒¶
人道春寒早繫舟楚山一夜雨瀏瀏此生削跡江邉¶
路嫩緑紛紅只自愁¶
　　　夏夜極凉¶
素簡乆辤夜清風先戒秋稲深群蛤吠草暗一螢流¶
舌在殊無計心空尚有求按圖㝷分野楚尾見吾州¶
　　　六月二十日(二十一日立秋)¶
<pb:KR4d0171_SBCK_001-9b>¶
天涯明月見秋風錯莫誰驚碧樹空豈意楚山招隱¶
䖏盡歸蜀客廣騷中釣魚聊尓針方直乞米茫然帖¶
自工獨卧南軒聽南澗蠻花猶作杜䳌紅¶
　　　尤溪縣之南李花千樹無一雜木春時甞飲¶
　　　其中酒家小軒可愛不知何故不曾作詩追¶
　　　賦二首明年修故事當書之壁間¶
橋外茅茨好相過問酒錢李花今若此白髪自茫然¶
落日雲千歩春風雪一川明朝記来䖏石澗響濺濺¶
　　　又¶
見說小軒乆無人喚我来直如春力快故遣客懷開¶
<pb:KR4d0171_SBCK_001-10a>¶
玉立花千樹霞翻酒一盃江陵二月尾襟韻信難陪¶
　　　春間小詩書趙園壁追録之¶
柳態随時秀花容近酒輕緑牕京洛語盖抹早鶯聲¶
　　　又¶
小語不知夕幽香無盡時影寒人欲醉明月照酴醿¶
　　　又¶
自得春風信開懷待此花餘寒固艱棘今夕雪斜斜¶
　　　又¶
夜月閩杯淺春風楚製輕故鄉空費夣来此聽谿聲¶
　　　夜坐池上用簡齋韻¶
<pb:KR4d0171_SBCK_001-10b>¶
落日解衣無一事移牀臨水已三囬斗沉北嶺魚方¶
樂月過秋河鴈不来踈翠庭前供答話淺紅木末勸¶
持盃明明獨對蒼華影莫上睢陽萬死臺¶
　　　平津¶
西風扶病上江樓老眼凄迷一色秋帆影戞雲追㫁¶
鴈角聲吹月舞潜蚪栽培白業初無路點檢靑山始¶
欲愁左海此中纔咫尺何年烟雨解扁舟¶
　　　九日與數客登善福院之絶頂晚飲茗飲閣¶
　　　予以病先歸賦十二韻¶
風日迫佳節一川秋意昏臨髙分石磴却立數煙村¶
<pb:KR4d0171_SBCK_001-11a>¶
楚製随雲物蠻花照酒㾗龍山嗟未乆藍水想空存¶
鴻鴈頻收唳茱茰幾㫁䰟拍肩㝷熟路登閣換餘樽¶
鍾𣑽規繩闊親朋笑語温加籩携海嶠聞笛憶鄉園¶
夣記南柯守兵看左角奔詩凡羞晉宋髮短任乾坤¶
汝軰禪心起今生道眼渾不知東嶂外灔灔湧金盆¶
　　　秋日¶
鳴鵰𥘉歇樹猶隂黄菊紅榴色轉深管領秋風有今¶
日留仙群稱辟寒金¶
簸弄天風髪彩凉西河一笑問呉剛借君玉斧煩輕¶
手留取箇中秋影香¶
<pb:KR4d0171_SBCK_001-11b>¶
山靜溪回樹緑晴鷺群點點雪分明影沉寒水初無¶
意只是魚児獨自驚¶
　　　葵道人之三山¶
君家雙峯下祝髪事香火豈無遠逰志困此萬山褁¶
坐閱腰包中未接話已墮翩然問知津九仙入風柁¶
㝠㝠荔枝浦華屋紛砐硪邂逅儻逢渠周旋寧作我¶
閉門造車語雖陋佛所可他年笑相視此計無乃左¶
　　　次嶺上壁間韻¶
雲卧雙峯祗對亭黄塵縈拂玉梅驚春風一棹歸来¶
早誰作窓間擁鼻聲¶
<pb:KR4d0171_SBCK_001-12a>¶
　　　春風¶
一舉造物手萬生和氣中酒邉排雪意詩裏要春風¶
了了誰孤起滔滔我即空試詢三世事猶有讀書功¶
　　　折山道中六言寄湧翠道人¶
折山有路可上他日雲蔵萬家用䖏何曽觸石一禪¶
指頂天涯¶
雲暖網橫危磴日沉舟泊平沙欵乃一聲歸去炊烟¶
遥起蘆花¶
牛卧黄茅岡底鷺歸紅葉村邉可是太平無象溪橋¶
醉舞華顛¶
<pb:KR4d0171_SBCK_001-12b>¶
玉梅無意相惱嗾人烟雨踈踈擬寫箇中妙䖏語煩¶
不到西湖¶
草枯蟲躍驚響溪靜魚行閃光只麽時時管帶可須¶
細細商量¶
旣有女名靈照何妨自作維摩要見諸天辦供問他¶
風月山河¶
　　　寄龔十三¶
攴頥獨揖北窓風怪事從今咄咄空簡䇿不知春色¶
晩山川渾落戰塵中花飄茵席三生净草入池塘一¶
句工想見楚龔懷我䖏扁舟遨蕩夕陽紅¶
<pb:KR4d0171_SBCK_001-13a>¶
　　　榖雨¶
大點紛林際虚簷寫夣中明朝知榖雨無䇿禁花風¶
石渚收機巧烟蓑建事功越禽牢閉口吾道寄天公¶
　　　磻叟書云牡丹酴醿已盡胡不歸¶
客次驚衰白歸期先牡丹空枝兼病力啼鳥問愁端¶
平日長相憶東風忍不看冰容亦零落唯是有春寒¶
　　　姚大本以李義山詩韻作詩題息軒繼作¶
隱几心疑水携盂影照山六窓開畔岸一榻埽中間¶
栢子方饒舌花枝忽解顔定餘牛自牧夣起蝶相關¶
閶闔初無路蓬莱別有班蔵舟知夜失面壁竟西還¶
<pb:KR4d0171_SBCK_001-13b>¶
老矣從他笑公乎伴我閑体坤詩更好分寸許躋攀¶
　　書報國壁向年寓學於此嘗見虹下飲溪中¶
　　　復聞子規¶
昔與春風来此時携書齪齪伴児嬉山晴欄楯投雌¶
霓身病林巒號子規短髪蕭蕭吹易盡長江滚滚去¶
何之欲追舊事無言說更作三生石上期¶
　　　盖竹與陳和仲昆季¶
玉樹成群不可攀謾將牢落待蒼山五年分手河梁¶
外一夕連牀風雨間梅蕋凌寒春欲動酒杯無力病¶
相關朱陳自古同鄉社更約靑雲作徃還¶
<pb:KR4d0171_SBCK_001-14a>¶
　　　寄夣肇¶
滄海横流無處安只今且作夣中看豈須逰戲兩蝸¶
角收此㣲茫一弹丸老境懷人山宛轉春風着物鬂¶
摧殘窮愁似與詩増氣嚼雪敲冰字字寒¶
　　　辛酉五月望簡陳和仲¶
秀出雪峯一千衆挽囬廬阜三十年赤烏白馬吐傑¶
句黄花翠竹通幽禪笁師不假報文度鑿齒本自知¶
彌天可憐烏石嶺下路榕葉炯炯凝雲烟¶
　　　用東坡武昌寒溪韻三篇(同楊良翰)¶
漫郎古邑埋蒿莱五柳合抱何人栽浯溪未作天寳¶
<pb:KR4d0171_SBCK_001-14b>¶
頌爽氣已壓南昌梅蘇公鄧公先後到一時玉立髙¶
嵬嵬扁舟載酒渡江水千山軟翠昏樓臺窪尊抷飲¶
追太古雲荒石老無紛埃歸来玉署念赤壁側身西¶
望銀濤堆英辭傑句相震發尚記野鳥窺空罍只今¶
却數未百載蟲篆想見留巖隈中原膻腥雜夷夏淮¶
北城壘生莓苔公乎天與濟世具曷不手引梟鸞開¶
空遺筆力配元祐頓覺𥿄上千軍摧禁中頗牧知在¶
卽號令前日頒風雷丹靑元向大羽出貂蟬要自兠¶
鍪来數公文字雖勝絶莫使變作離騷哀¶
東坡謫官未放囬桃花不繫玄都栽機牙愛觸造物¶
<pb:KR4d0171_SBCK_001-15a>¶
手五見江雨肥江梅扁舟一笑凌浩渺痩笻結伴登¶
崔嵬窪尊故事逢浪&KR1621;鳥篆真迹追浯臺(次山有浯/臺銘見六)¶
(一/集)漂流長有北闕夣邂逅果路東華埃玉堂夜直對¶
同舎金燭照座花成堆帝觴雨露澆舌本忽憶樊口¶
傾山罍聮詩共刻醉眠䖏至今寳氣蟠巖隈關西夫¶
子獨好事掖垣行卽吟蒼苔斯文突過元祐上已覺¶
萬丈光芒開臨風弔客感赤壁公瑾孟徳俱彫摧英¶
雄割據亦児戯安用匕筯驚蚊雷東坡羽化不復返¶
浪&KR1621;何日成歸来鸚鵡洲前舊時路寒波荒葦令人¶
哀¶
<pb:KR4d0171_SBCK_001-15b>¶
故園山水真竒哉三徑蘭菊當年栽自嗟流浪不知¶
返江城曉角愁吹梅詩書邀我忽半世車轂前却連¶
崔嵬試㝷夷路到聖䖏馬力巳竭煩輿臺去天尺五¶
吐傑句孔丘盗跖俱塵埃坐疑蓬島㝷丈尓扁舟徑¶
入浮雲堆肩摩嵇向挽焦賀欲倒瀛海為尊罍夣中¶
失脚在何許千里閩越天南隈隻身形影自相弔俯¶
仰馬鬛迷靑苔蘭階彫謝知葉落荆樹慘淡無花開¶
向耒愚公不自度一手欲以太華摧那知天目山頂¶
露児啼下眎雲間雷華亭黄耳竟安在遼東白鶴還¶
飛来終㝷三十六峯去要假聶許平餘哀¶
<pb:KR4d0171_SBCK_001-16a>¶
　　　感事¶
大弓竊陽氏神鼎淪泗淵何須識㣲士周魯必不全¶
武庫一朝火斬蛇逐飛烟傷心睨前事氐虜定紛然¶
　　　又¶
山川非晉土悲泣効楚囚一語強自慰凄迷望神州¶
刺史下荆水司農来石頭土園管夷吾過計非私憂¶
　　　又¶
元規負康濟徒手嬰群雄兵從歷陽来無地逃姦鋒¶
誰乎死社稷千載一卞公英風與義氣建立成江東¶
　　　雪梅(各一首)¶
<pb:KR4d0171_SBCK_001-16b>¶
去年雪欺客平地一尺深謝遣東閣花那顧西牀琴¶
故人初不知屋側乃見㝷悠然振永起誰復明此心¶
　　　又¶
寒梅卧烟雨山澤有竒氣六龍扶翼之月𬒮攬雲轡¶
先生九疑仙心識真筌秘裁詩作花骨瘦净乃可貴¶
　　　道中¶
疢憂勌征行金火方抵捂宵分餉群僕乗月問前路¶
小児何自至檝我陳洲渡暗浪擊層崖平沙起驚鷺¶
莾蒼川花開蓂蒙山氣聚物情豈不嘉悶滯非所遇¶
鈐語出林表風期呼我住㝷幽本素志觸熱詠嘉句¶
<pb:KR4d0171_SBCK_001-17a>¶
午枕得髙深復覺淸景駐誰云適所願永乏濟世具¶
以兹一夣頃可况百年遇咄哉郭氏子破甑尚欲顧¶
　　　自作挽歌辭¶
憂幽坐南軒萬壑取我囚疾雷且不聞焉知草蟲愁¶
強顔理編簡閱世如東流滔滔竟不返誰復操戈矛¶
天涯念孤姪携母依諸劉書来話悲辛心徃形輙留¶
先塋託仙峯山僧掃梧楸二女随母住外翁今白頭¶
伯氏尚書郎名字騰九州仲兄中武舉氣欲無羗酋¶
棣華一朝集荆樹三枝稠堂堂相繼去遺我歸山丘¶
&KR0238;園夣方覺白衣雲正浮慿陵若蹈空何䖏停華輈¶
<pb:KR4d0171_SBCK_001-17b>¶
故鄉豈不懷(一作/恋)屋食良(一作/亦)易謀自我識廢興於¶
天無怨尤平生喜聞詩此詩當挽謳不須生芻奠君¶
從二兄游(漆園一作蘧蘧白衣一/作冉冉正浮一作𥘉浮)¶
玉瀾集(終)¶
