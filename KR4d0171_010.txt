# -*- mode: mandoku-view; -*-
#+TITLE: 韋齋集
#+DATE: 2015-09-12 00:30:22.207368
#+PROPERTY: ID KR4d0171
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB08n0683-010韋齋集-卷十.
<pb:KR4d0171_SBCK_010-1a>¶
&KR0330;齋集卷之十¶
　　　　　　　　　　　　新安朱松喬年¶
　　序記　題䟦¶
　　　録曾祖父作詩後序¶
唐人陶雅為歙州&KR0004;克婺川天祐中吾祖以雅之命¶
主婺川輸賦捴卒三千人戌之邑屋頼以安因家焉¶
是為婺川呉郡朱氏之始祖(邑有朱氏/沛國郡)盖&KR0004;来於歙¶
之黄墩今歙民有朱氏秋祭或用魚鱉者皆族也家¶
婺源者貲産甚富有三子事&KR0047;唐&KR0024;丞㫖常侍之號¶
其後多有散居他郡者家父歛溪府君即其曾孫也¶
<pb:KR4d0171_SBCK_010-1b>¶
(即歛溪府君諱甫字/全美者曾祖之父也)&KR0071;其居第二百年不徙(今普濟/寺前)¶
府君有從兄(陵貫/之)少孤力學有時名咸平中以鄉薦¶
試&KR0047;宫不利還家𨼆於卜肆不求聞達天聖中老死¶
無嗣府君為治後事(今未知/其墓)歛溪府君少俶儻事&KR0071;¶
毋甚謹嘗從兄學詩知其大要大中祥符甲寅歳宫¶
賛杜公為婺源使居吏籍二十年明於法律而鄉里¶
無怨言景祐甲戌辤吏事歸治生業雖煩劇中賦詩¶
自如也甞自集其詩得三百餘篇(諸族中徃徃有/之但不甚全耳)自¶
為一序効王元之為潘閬詩序體其詩立意教化而¶
不苟作識者以為自成一家享年七十有六三男二¶
<pb:KR4d0171_SBCK_010-2a>¶
女(松行曽祖蘆村/府君其季子也)惜其無以自發於世因序其後以¶
貽子孫有起家者為光&KR0045;之嘉祐五年庚午仲春旣¶
望男(從手/從辰)序(此蘆村府君所作序也丁/酉政和八月十二日重録)¶
　　　送程復亨序¶
廣平程某復亨謂予外兄從予逰於閩者二年予語¶
以安逸憂患知之詳矣將歸省其毋及其祖毋其可¶
以無言司徒文子問於子思曰親䘮三年未𦵏則何¶
服子思曰三年而未葬則服不除也故告之一曰葬¶
吾舅而後加吉服夫子失魯司冦將之荆先之以子¶
夏申之以冉有曰䘮不欲其速貧古之君子以失位¶
<pb:KR4d0171_SBCK_010-2b>¶
於諸侯曰䘮䘮不欲其速貧&KR0002;是其急也故告之二¶
曰葺爾居以寧爾親蓬生麻中不扶自&KR0033;植之榛莾¶
則與之靡然故告之三曰非爾父之𩔖者勿親也江¶
出岷山自荆之楚汪洋千里而至于海者大川三百¶
小川三千以為之助也故告之四曰廣學問以資見¶
聞傳曰宴安鴆毒不可懷也君子非獨惡懷安之敗¶
名惡其敗姓也故告之五曰勿懷安禮曰男子生則¶
以桑弧蓬矢射天地四方示志也夫不貲之軀豈其¶
浮沈鄉里而名不稱故告之六曰無忘四方之志夫¶
齊之善味者淄澠之合能辨之淄澠之合均是水也¶
<pb:KR4d0171_SBCK_010-3a>¶
子歸矣他日執經而来問予能入於常流而不雙其¶
味乎尚能為君辨之宣和辛丑八月某日&KR0330;齋朱某¶
序¶
　　　送日者蘇君序¶
小雅之詩天之生我我辰安在說者謂所值歳時月¶
日星辰六物之吉凶然則推歩人生時之所值以占¶
其貴賤夀夭自周以来有之矣後世卜筮訾相地理¶
之學多著於世而六物之語時或見於簡冊自賈&KR0105;¶
王𠑽皆有禄命之語詳其㫖殆與說詩者之意合吕¶
才雖著論痛詆其誣可以捄一時湛溺之弊而天人¶
<pb:KR4d0171_SBCK_010-3b>¶
之精㣲才不及也然以其學焯然名世者盖鮮至唐¶
殿中侍御史李虚中始以造詣精奥之思盡發其祕¶
其說見於韓退之之墓誌曰以人之始生年月日所¶
&KR0033;日辰支干斟酌其人夀天貴賤百不失一二今之¶
譁世邀利之徒皆祖述其書而未聞有窺其關節機¶
牙者盖其為技兼五行星曆家之學旣以日時推其¶
分至氣節之淺&KR0055;以歩日月五星之所次又以其五¶
行之生死王相淸濁愛惡叅稽錯徴銖稱寸較以處¶
其所賦之賢否厚薄是以其言汪洋虚無而不可執¶
持間有不合則曰是時豈植表下漏之所定乎此所¶
<pb:KR4d0171_SBCK_010-4a>¶
以視諸家之技尤難見其工也近世士大夫束書不¶
學而汲汲趣合於世唯恐不及故此技多售而其言¶
亦徃徃而合吾常悼其然而不能救太息而已福唐¶
蘇生以技来見因以所識十餘人之歳時評之盖十¶
得八九吾意挾他術也而窮其說則皆有理與吾所¶
聞於古者不甚相遠也豈偶然邪不然韓退之所稱¶
何以過然吾方將營百畝之田躬耕於深山長谷之¶
中共為子職以求其志視一世富貴何啻浮雲之過¶
目而生廼謂我且進為於世吾旣歎其有學而多中¶
念斯言之將不驗也故識以遺之生名黻病目視不¶
<pb:KR4d0171_SBCK_010-4b>¶
踰尺以故不能馳騁其技於四方云靖康丁未四月¶
望日新安朱某序¶
　　　富沙驛記¶
紹興十年今右朝請大夫郭侯璋来守建安不為苛¶
皦之政郡以無事則曰建為州&KR0047;控兩越北走江淛¶
士大夫取道于我者日至而無所於館則問舎於逆¶
旅昔晉平公為諸侯盟主銅鞮之宫數里而𨽻人之¶
垣以&KR1151;諸侯君子譏之今吾於居處逰觀不敢有増¶
而館舎無所其&KR0002;四方之賔何如是營表故行牙廢¶
址子城西南而屬役於其屬葉顒趙伯㫼以九月甲¶
<pb:KR4d0171_SBCK_010-5a>¶
子經始訖役於十一年三月丁巳圡木之工以日計¶
者凡六千二百而民莫之知也庭戸嚴顯堂室靚深¶
昏明寒燠皆適人意又東南列四舎於門外食息之¶
所頒不問館人畢有無闕則雖車馬奔湊而猥至者¶
皆免與市人役夫肩随踵躐於&KR0349;塵塗潦之間附驛¶
之&KR0047;列屋三十楹積其僦以憊木朽墍剥墉缺而甓¶
毀丹&KR0238;&KR0627;堊之憤闇圯落者以時繕之余方食崇道¶
之禄来客於建郭侯曰願有紀也三代之有司治其¶
廬舎委積以待賔客者備矣盖秉禮立制而受之官¶
師細大具舉而豐省有度此所以爲先王之法非後¶
<pb:KR4d0171_SBCK_010-5b>¶
世所能及也去古浸遠士之甘𥊏進趣者&KR1151;詘之不¶
知而困弊所恃以稱賔客之為故又不及是則或視¶
事之荒堙廢墜于前者不肯一舉手媮得避慊之便¶
以誘後人均之二者其處心之&KR0059;一然則為今之吏¶
能舉事以便人非役志以干譽而求益也而民不以¶
為病則旣難矣於先王之法又庻幾不失其遺意雖¶
欲不書其可乎新安朱某記¶
　　　建安縣敕書樓記¶
建炎&KR0004;詔州縣官寺趣無乏事他不急之役悉禁毋¶
得以勤民建安縣&KR0492;自火于戊申之盗仍寓於民居¶
<pb:KR4d0171_SBCK_010-6a>¶
湫隘單露於令所以賦政百里者甚不足以稱中又¶
更盗賊廢亂至煩王師群盗始次第伏誅是以凡五¶
六年猶不克以詔書從事而復於其舊紹興四年今¶
左朝請大夫長樂石君㢘来為令汙菜浸闢閭里昭¶
蘇始營表縣治故址度材𦤺用百役皆興未幾而堂¶
廡庫獄與凡令所以聽訟宴客者不侈於舊而皆備¶
獨門未及作而石君受代以去後三年今令左承事¶
郎括蒼葉君蒔至曰閈閎卑痺而風氣&KR0603;䟽前令所¶
不暇非以吾諉也吾又趣過目前而曰待後之人窳¶
不共事不已甚乎且異時遵用建隆詔書即門為重¶
<pb:KR4d0171_SBCK_010-6b>¶
屋取凡制敕&KR0869;而蔵之其上今無所於蔵而寘之他¶
所甚非有司尊嚴象魏謹守章程之意乃作新門而¶
因建所謂敕書樓者十年正月某甲子始作訖於三¶
月之某甲子以二數之盖三千而嬴嚴正髙明父老¶
来觀莫不豫然動色而相謂縣有大役乃無一吏持¶
符&KR1127;讙吾里中者盖令𨼆吾民脫命九死之餘日入¶
於困窶而將無以生也恕思而勤撫之斯役也猶不¶
吾及况於奉巳厭&KR0059;之為乎於是相率来請文以為¶
記夫置吏以為民也吏遍於天下而柔良介特之民¶
不𫉬其所者尚多則材者少也吏材矣&KR0059;志未泯而¶
<pb:KR4d0171_SBCK_010-7a>¶
惻怛之誠不至則頥指嚬笑之間有能乗之以齮齕¶
吾赤子者而况於官有大役乎君子之觀政也得其¶
素孚於民者而於舉事焉驗之則庻幾矣然則兹樓¶
之役其亦足以觀夫¶
　　　尊勝院佛殿記¶
始予客政和徃来建安必舎於城東所謂尊勝禪院¶
者厦屋百楹淸䆳纓濁常灑然忘其漂泊之勞去之¶
十年而再至則盗火之餘草出垣端庭穢屋庫而不¶
可入其徒出没於蓬藋荆&KR0068;之間皆慘慘無人色是¶
時主者非其人土物之出入不可知恬瘠其衆而自¶
<pb:KR4d0171_SBCK_010-7b>¶
封也巳而執事者案見其罪斥去而以今凈悟大師¶
祖源易之源數主聞寺輙棄去廬於南山之巔澹然¶
盖將老焉歳在庚申予罷官行朝寓居建溪之上而¶
源来見曰吾將首為殿以居佛度費錢三百萬當勸¶
吾州之人有志於善者使之樂&KR0162;所餘以助我是役¶
也成君必為我記之予曰記易事耳建圡瘠而人生¶
理薄又數經盗自朝廷常閔閔焉赤子視之非常賦¶
也不&KR0216;有所歛將安所取三百萬以佐子乎雖然子¶
必勉之子能勸子之人施錢以為殿而我不能施文¶
以為記乎源曰建人自變亂以来行伍田廬之姦媮¶
<pb:KR4d0171_SBCK_010-8a>¶
快一時福不&KR0313;眥族夷&KR0017;飢不見蹤跡吾儕方在水¶
火鋒鏑之間不自意全今乃復得甘食美衣虞樂仁¶
聖之澤非宿植善本則何以至此皆將率徳蹈義以¶
道迎善祥鄙爭吝嗇之俗視昔者則旣瘳矣庻幾可¶
以廣吾師勸道群生之意而幸有所立此吾所自詭¶
而不刻也明年旣成土木之工&KR0002;干&KR0646;麗工巧不損¶
其舊盖州之善士某人為之倡而佛菩薩像之費則¶
助教呉公與獨任之嗟乎人之可與為善雖蕩析困¶
苦萬折而不變此天賦之秉&KR0212;未有知其所由始者¶
也仁人君子不絶於當世其𫝑可以鼔舞一世而納¶
<pb:KR4d0171_SBCK_010-8b>¶
之於善宜不足為難然所謂移風易俗使天下回心¶
而向道者或曠世而未之見此又何說歟子旣樂道¶
建人之易與為善因附之以所疑以風曉在位者又¶
嘉源之不愆其志也為之記其年月豈獨以少壯所¶
逰而不&KR0216;忘也哉¶
　　　淸軒記¶
余少時未更憂患視天下之物謷然不以屑意而尤¶
少所合建陽劉文伯獨繾綣從余逰唯恐後已而余¶
以貧随牒四方僕遫衆人之後厄窮卑辱無所不嘗¶
亦聞文伯以鄉舉試禮部時時書来相勞苦意不少¶
<pb:KR4d0171_SBCK_010-9a>¶
衰余旣稔於世故寓居建水之上盖將老焉見文伯¶
試於鄉有司&KR0163;屋條對之文條鬯精宻無中年衰憊¶
之氣旣又無所合以歸書来曰比卽居之東闢屋&KR0002;¶
干楹花藥在列蓻竹以為隂榜曰淸軒間於疾疢取¶
書史誦於其間客至㵸茗論文悠然不知日之夕也¶
子為我記之余方汨當世之垢汙恨無饘粥之田可¶
以歸耕庻幾跌蕩萬物之表文伯之歳事雖靳靳僅¶
足顧方汲汲求决得失於匹夫之手而不能無介然¶
於胷次此殆於余所謂厄窮卑辱者未之甞尓文伯¶
有田廬以為歸異時倦游而反方徜徉此軒誦壁間¶
<pb:KR4d0171_SBCK_010-9b>¶
之記曰有是哉可以油然而一笑也新安朱某記¶
　　　䟦山谷食時五觀¶
右魯&KR0033;食時五觀語予受而行之猶有愧於藜藿而¶
况於玉食乎今録以示諸弟而賛之以三語曰知恥¶
可以養徳知分可以養福知節可以養氣孔子曰我¶
欲仁斯仁至矣豈欺我哉宣和壬寅五月二十八日¶
建州龍居院上方書¶
　　　戒殺子文¶
政和七年秋予方寓學雲溪之上聞溪上王氏婦死¶
一日夜而復蘇亟徃問之具言𫠦見云死之日方入¶
<pb:KR4d0171_SBCK_010-10a>¶
室有二吏候於戸間趣之行沙莾中不知日之早晚¶
也忽至一城通衢列肆如大都市凡其祖先與其親¶
戚之死者皆驚怪相問勞吏引至官府西廊吏舎舎¶
中簿書&KR0313;屋一吏按簿問婦汝非歙州婺源縣俞氏¶
女乎曰然具問其祖父名與鄉里皆非也舎中吏愕¶
然相顧曰是郡縣姓氏之同者呵二吏復徃須&KR0119;一¶
婦身血淋漓四五嬰児攀縁牽挽而至児狀甚忿切¶
吏審以州縣姓名祖諱皆是指語王氏婦曰此婦凡¶
殺五子㝠司以其子訴寃甚不待筭盡呼之吏誤呼¶
汝歸語汝鄉里親戚慎毋殺嬰児人間容以幸免此¶
<pb:KR4d0171_SBCK_010-10b>¶
不汝赦也二吏復送婦及河推墮水中乃蘇㝷問於¶
所見追婦家死以其日矣余聞之曰㝠漠之事不可¶
得而知也吾鄉之人多止育兩子過是不問男女生¶
輙投水盆中殺之父母容有不&KR0216;者兄弟懼其分巳¶
貲輙亦從旁取殺之㝠追之悞果然乎則不可知不¶
然其亦託以竦寤斯人也耶嗟夫人倫之愛孰如父¶
母之於子者始生之嬰未及咿嚶而恐寘於死父母¶
兄弟幾何不相率而相殘先王之時未成人而死者¶
以殤禮葬之未成為人而無辜以死猶云可傷况夫¶
出腹而殺之無辜而可傷豈不甚哉自予来閩中聞¶
<pb:KR4d0171_SBCK_010-11a>¶
閩人不喜多子以殺爲常未嘗不惻然也無故殺子¶
孫官有法甚明顧牽於習俗之昏則雖有法而不能¶
勝夫法有所不能勝則亦何事於吾言然吾聞呉道¶
子畫酆都之變都人不敢屠宰者累月夫人固不可¶
以法勝而可以理動者庖宰且可罷况其天性之愛¶
乎是未可以厚誣斯人而懸㫁其必不可告也故取¶
王氏婦所見次第之雖然予文之不工豈能使人讀¶
之聳然如見道子之畫哉其亦區區之意有所不能¶
巳也他日將有語其子孫者曰活汝者新安人朱喬¶
年也或由此也夫¶
<pb:KR4d0171_SBCK_010-11b>¶
&KR0330;齋集卷之十¶
